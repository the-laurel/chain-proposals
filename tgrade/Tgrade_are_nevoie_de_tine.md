*(Article translation in Romanian - https://medium.com/tgradefinance/tgrade-needs-you-e30eaad857c4)*

# Tgrade are nevoie de tine!

Tgrade lansează un nou mecanism de consens, Proof of Engagement (Dovada de Implicare), care se bazează pe o constituție scrisă. În centrul mecanismului de Proof of Engagement, se află comunitatea care este angajată în funcționarea Tgrade și este motivată să fie implicată. Pentru a gestiona recompensele, există o Comunitate de Supraveghere auto-suverană care evaluează implicarea și, la fel de important, leagă efortul făcut de o adresă blockchain, pentru a se asigura că persoana recompensată a făcut efectiv activitatea revendicată.

Puterile Comunității de Supraveghere sunt detaliate în constituție împreună cu regulamentul de procedură, care descrie mecanismele.

Constituția introduce Arbiter Pool (Grup de Arbitraj), care este un grup auto-suveran conceput să fie independent față de Comunitatea de Supraveghere și care oferă soluționarea disputelor și motivarea deciziilor acolo unde există ambiguități în constituție.

## Comunitatea de Supraveghere
În timp ce regulamentul și procedurile sunt definite în constituție, există multe probleme practice care nu au fost încă stabilite. Modul în care funcționează Comunitatea de Supraveghere este lăsat la latitudinea grupului, ca entitate auto-suverană, asigurându-se astfel independența și libertatea sa de creștere.

## Ce trebuie făcut?
Cuvântul implicare este un termen larg pe care Dicționarul Cambridge îl definește ca fiind faptul de a fi angajat în ceva și procesul de a încuraja oamenii să fie interesați de munca unei organizații. Comunitatea Tgrade va defini ce înseamnă implicarea pe măsură ce trece timpul și valorile care contureaza implicarea se vor schimba pe măsură ce Tgrade evoluează.

Comunitatea de Supraveghere va juca un rol important în definirea atât a ceea ce se înțelege prin implicare, cât și a modului în care este evaluată în contextul angajamentului total, iar acest lucru este probabil să necesite stabilirea punctelor de implicare în raport față de alte activități considerate implicare.

Au existat multe discuții despre ce înseamnă implicarea în Tgrade și există o dorință puternică de a avea un tabel frumos care să arate o activitate și numărul de puncte de implicare alocate. În timp ce o astfel de listă ar oferi certitudine procesului de alocare a recompenselor și ar face mai simplu pentru oamenii din comunitate să știe ce eforturi vor fi recompensate. Contraargumentul este că o listă definitivă furnizată Comunității de Supraveghere erodează suveranitatea proprie și riscă centralizarea.

Comunitatea de Supraveghere stabilește un set de teme despre ce înseamnă implicarea, încurajează discuția comunității pentru a obține opinii variate și stabilește infrastructura pentru a capta informațiile. Un proces trebuie construit de la identificarea implicării, până la evaluare, validare și procesul de guvernare pentru alocarea punctelor de implicare.

Un proces important ce trebuie stabilit este conectarea activității de implicare cu o adresă blockchain căreia îi sunt alocate punctele de implicare. De exemplu, dacă un blogger crește cu succes comunitatea Tgrade și este considerat de către Comunitatea de Supraveghere ca și-a demonstrat implicarea, atunci este important ca bloggerul să fie identificat și identitatea sa să fie corelată cu o adresă Tgrade. Trebuie să existe măsuri de protecție pentru a preveni alte persoane să revendice puncte de angajament pentru munca efectuată de alții.

## Grupul de Arbitraj
Grupul de Arbitraj este un grup auto-suveran conceput pentru a fi independent de Comunitatea de Supraveghere și are două funcții principale; să rezolve disputele și să ofere claritate sau îndrumări în privința constituției, prin decizii motivate.

Acest grup va fi de interes pentru persoanele cu experiență juridică care doresc să fie implicate în formarea constituțiilor blockchain.

Membrii Grupului de Arbitraj vor trebui să construiască procese în jurul modului de procesare a documentației referitoare la dispute, cum să înregistreze deciziile, care este componența grupului care gestionează soluționarea disputelor, câte persoane sunt implicate în deciziile motivate și să convină asupra instrumentelor de comunicare.

# Cum mă implic?
Fiți parte dintr-o nouă organizație încă de la început, ajutați la modelarea proceselor și fiți recompensat pentru munca dumneavoastra!

Tgrade are nevoie de o Comunitate de Supraveghere diversă și de membri ai Grupului de Arbitraj formați din oameni din toate mediile. Există instrumente de gestionare a procesului de guvernare care se construiesc, dar mai sunt multe de făcut.

Luați contact cu Martin Worner pe Telegram https://t.me/kmw101 sau e-mail martin@confio.gmbh
